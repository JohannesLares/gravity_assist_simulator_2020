# Viikkoraportti 2

Aihe muuttui rakettisimulaattorista luolageneraattoriin edellisen aiheen monimutkaisuuden takia. Koodia on aloitettu hieman ja se on kommentoitua, muttei testattua. Määrittelydokumentti on kirjoitettu uudestaan.

Suurin osa tämän viikon palautukseen käytetystä ajasta on kulunut kynän ja paperin kanssa suunnitellessa, miten luolasto tietorakenteena toimii. Viikon aikana olen myös miettinyt hieman, miten luolaston generointi tapahtuu, mutta tämä vaatii lisää pohdintaa. Aikaa on kulunut myös uuden aiheen valinnassa. Halusin tehdä luolageneraattorin, mutta ensiksi mietin The Binding Of Isaac tyylistä luolastoa, mutta lopulta päädyin tekemään Rogue 2D tyylisen luolaston.

Ohjelma on muuttunut tällä viikolla:

* Javaprojekti luotu

* Tyhjän kartan luominen toteutettu

* Kartta tietorakenteena on osittain toteutettu

* Koodi on kommentoitua

Seuraavaksi toteutan tyhjän kartan luomisen loppuun asti ja toteutan kartan tarvitsemat tietorakenteet loppuun. Ainakin pohdin ja otan selvää mahdollisista luolastonluonti algoritmeistä, ehkä alan myös toteuttamaan. Kirjoitan testit kartan tietorakenteille.

Tällä viikolla en ole oikein oppinut mitään uutta, mutta olen päässyt palauttamaan Javaa mieleen vuoden tauon jälkeen.

Ainoa epäselvyys on mahdollisesti projektin laajuus. Riittääkö, että ohjelma generoi luolaston, vai pitääkö myös toteuttaa mahdolliset viholliset ym? Vai kokonaan mielenkiintoinen pelattava peli?

Tällä viikolla aikaa kului noin 10 tuntia. Suurin osa ajasta kului kynällä ja paperilla miettien ohjelman rakennetta.
